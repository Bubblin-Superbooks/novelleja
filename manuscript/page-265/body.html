<div class="leaf flex"><div class="inner justify"><p class="no-indent  ">juoksi äkkijyrkänteen yli kauas syvyyteen. Ja Kristuksen kuva, hauraaseen puuhun veistetty, riippui ristillä pienen, vinon lautakaton alla. Kuuvalo sattui verta vuotaviin haavoihin, ja kallistuneen pään tuskasta puoleksi ummistuneet silmät näyttivät katselevan rotkon reunan ylitse syvälle alas, nähdäkseen, minne kaikki lirisevät kyyneleet joutuivat.</p><p>Alois kuiskasi Mizille, että tämän piti tulla hänen vaimokseen, lähteä hänen kanssaan jonnekin, missä ei kukaan heitä tuntenut.</p><p>Mizi ravisti päätään ja suuteli häntä kiihkeästi.</p><p>Kuuletko, sanoi Alois. Rakastathan sinä minua? Se ei ainakaan voi olla valhetta…?</p><p>Taas Mizi ravisti päätään, painautui hänen syliinsä ja itki.</p><p>Minä rakastan sinua! sanoi Mizi. Tiedäthän sen; senhän näet. Älä minulta enempää kysy! —</p><p class=" stretch-last-line ">Alois istui hetkisen mietteissään. Sitten hän irrottihe</p></div> </div>