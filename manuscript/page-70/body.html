<div class="leaf flex"><div class="inner justify"><p class="no-indent  ">tihuttavassa sateessa, joka pian muuttui siniseksi sumuksi, ja silloin "Iivar" ja hänen saattajansa hävisivät taaemmaksi jääneiden katseilta.</p><p>Illalla Liena ja Antti seisoivat sikolätillä.</p><p>Antti oli vetelehtinyt veneen luona kuin jotakin etsien. Lienasta oli tuntunut niin kummalliselta keittiössä ja vielä kummallisemmalta ylhäällä. Mette-Mari oli saanut luvan mennä leikkimään naapurivaimon lasten kanssa; hän ei millään ehdolla tahtonut mennä nukkumaan, ennenkuin Liena itsekin tulisi. Lapsi oli vasta nyt oikein alkanut pelätä kuollutta, kun tämä jo oli talosta poissa.</p><p>Liena ja Antti seisoivat, kuten sanottu, porsaan luona.</p><p>Kuinka nyt oikeastaan järjestetään, Antti? sanoi Liena vitkaan.</p><p>Niin, kuinkahan sitä järjestetään? kysyi toinen.</p><p class=" stretch-last-line ">Saanee kai jäädä kahteenkymmeneen viiteen</p></div> </div>