<div class="leaf flex"><div class="inner justify"><p class="no-indent  ">luki, kunnes tuskat saivat hänestä voiton, sitten hän huusi hetkisen ja luki jälleen, samalla kun hänen aivonsa hehkuivat kilpaa suuren haavan kanssa.</p><p>Eräänä aamuna hän kutsui Lienaa luokseen.</p><p>Hän oli kynnellä — pitkällä, mustalla, käyrällä kynnellä — painanut merkin lauseeseen: Heidän matonsa ei kuole, heidän tulensa ei sammu.</p><p>Oikeastaan — Liena — kuulehan! sanoi hän. Mitä olen oikeastaan tehnyt semmoista, että se voi olla niin pahaa?</p><p>Liena ei vastannut, vaan pyyhkäisi silmiään sillä kädellä, jossa vielä oli veitsi, hän kun juuri oli siivonnut pienen laihan kampelan.</p><p>Olenko milloinkaan lyönyt sinua? kysyi hän.</p><p>Et, sen Jumala tietää! nyyhkytti Liena ja vaihtoi veitsen esiliinaan.</p><p>Taikka Mette-Maria — paitsi sitä ainoaa kertaa, kun hän oli päästänyt porsaan ulos?</p></div> </div>