<div class="leaf flex"><div class="inner justify"><p class="no-indent  ">—</p><p>Nuori pappi punastui vielä kerran, katsoi Söreniin ja sanoi:</p><p>Olen — olen tosin minäkin huomannut, että laiva on korjauksen tarpeessa. Alihangan puoleinen saalinginsarvi on taittunut, ja… onhan siellä koko joukko vaurioita.</p><p>Sören katsoi kummastuneena hintelään pappiin; sitten hän kääntyi molempiin toisiin, kuin olisi tahtonut sanoa: kuulitteko sitä? Saalinginsarvi! —</p><p>Ja se kuului tosiaankin yhtä ihmeelliseltä näiden kelpo miesten korvissa, kuin olisi papista tuntunut, jos kalastajat äkkiä olisivat puhuneet hepreaa.</p><p>Sören kuitenkin vaan rykäisi ja sanoi:</p><p>No niin, jos siis herra pastori — —</p><p>Pappi nyökkäsi: Tehkää te vain osanne; minä kyllä teen omani!</p><p class=" stretch-last-line ">Ja sitten ojennettiin kolme suurta kouraa, toinen</p></div> </div>