<div class="leaf flex"><div class="inner justify"><p class="no-indent  ">rinnukseen ja sanoi:</p><p>Onpa sinusta tullut oikein muhkea mies, Alois! Sinä olisit sotilaspuvussa komea!…</p><p>Vai niin, niinkö luulet —?</p><p>Mutta Mizi veti häntä leikillä likellensä, vaikka hän vastusteli ja hänen tummien silmiensä päälle ilmestyi ryppy. Alois joutui niin lähelle tyttöä, että Mizin raittiit, lämpöiset henkäykset hulmahtivat hänen kasvoilleen ja sytyttivät hänen poskissaan sellaisen punan, joka veti vertoja takkavalkealle. Ja tyttö kuiskasi hänelle:</p><p>Vieraiden mentyä me saamme jutella. Mene nyt vaan sisään — äläkä ole milläsikään!</p><p>Alois siis istui jälleen tarjoiluhuoneessa. Miten aika kului, sitä hän ei huomannut. Mutta yksitellen taikka pienissä, meluavissa parvissa vieraat katosivat — jotkut hyvinkin vastahakoisesti. Ja viimein nousi Filafer pappa ja laahusti vaivaloisesti lattian poikki.</p><p class=" stretch-last-line ">No, Alois; kotiinko aiot? kysyi hän kieli jokseenkin</p></div> </div>