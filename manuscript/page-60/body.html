<div class="leaf flex"><div class="inner justify"><p class="no-indent  ">ilme ei myöskään muuttunut, ja sanoi vahvalla painolla:</p><p>Minä voin päästää hänet kuolemaan!</p><p>He tuijottivat jonkun hetken toisiinsa hänen ympärillään, mutta sana oli sanottu, ja oraakeli oli sen lausunut.</p><p>Asia oli päätetty, kellään ei ollut vastaväitteitä, kukin kätki omat ajatuksensa, — silloin kuultiin hiljaista itkua ylhäältä ullakolta.</p><p>--- 29 —</p><p>Luukku oli jäänyt auki. Ylimmällä portaalla istui Mette-Mari ja nyyhkytti, rystyset silmäkulmiin painettuina.</p><p>Lapsi oli jäänyt koulusta kotia ja piiloutunut sinne ylös, kun aavisti suuria asioita päätettävän. Hän sai kaksi palaa mustaa rintasokeria ja käskyn mennä leikkimään porsaan kanssa. Hän lakkasi itkemästä, mutta kieltäytyi kiihkeästi antamasta vieraalle vaimolle kättä.</p><p class=" stretch-last-line ">Sitten nuo neljä miestä taas lähtivät merelle —</p></div> </div>