<div class="leaf flex"><div class="inner justify"><p class="no-indent  ">toisensa perästä, ja papin pieni käsi hukkui kolme kertaa, ja kaikki kolme kalastajaa sanoivat: hyvin paljon kiitoksia, herra pastori!</p><p>Sitten lähetystö meni. Mutta ovessa Sören kääntyi ja osotti pastorin leikkilaivaa: Suokaa anteeksi rohkeuteni, mutta tuo tuossa sattui heti silmiini. Luullakseni senkin olisi tarvis päästä teloille, ja ellei pastorilla ole mitään sitä vastaan, niin tahtoisin mielelläni… kerran jouluviikolla —!</p><p>Tahdotteko tosiaankin? kysyi pappi riemastuen. Te olette oikein hyvä ihminen.</p><p>Mitä vielä, vastasi Sören järkevästi; minä olen vain kolme neljännestä oikeata ihmistä — ja hyvä on vain yksi, joka on ollut.</p><p>Se on kristillistä puhetta, sanoi pappi.</p><p>Se on inhimillistä, sanoi Sören, mutta aivan hiljaa.</p><p class=" stretch-last-line ">Tuli joulun edellinen sunnuntai. Päivää ei tullut, ennenkuin kello oli melkein yhdeksän aamupuolella,</p></div> </div>