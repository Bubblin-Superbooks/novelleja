<div class="leaf flex"><div class="inner justify"><p class="no-indent  ">vaatteissa, päässä iso vanutäytteinen taftihilkka, sen alla tummaa, kiiltävää tukkaa ja pienet, kiiluvat silmät kuin linnun — taikka ehkä paremmin kuin täytetyn linnun, sillä silmät eivät näyttäneet liikkuvan.</p><p>Liena odotti häntä keittiössä ja suuteli hänen kättään, jonka matami itse hänelle ojensi.</p><p>Hän ei kysynyt mitään, vaan katsoi portaisiin.</p><p>Se on tuolla ylhäällä, kuiskasi Liena ja astui itse edellä.</p><p>Miehet nyhkivät toisiaan ovensuussa ja odottivat ihan ääneti. —</p><p>Molemmat naiset tulivat takaisin. Liena piti kättä silmillään. Tällä kertaa käsi oli täynnä kyyneleitä, kun hän sen laski kasvoiltaan.</p><p class=" stretch-last-line ">Matami Aspegren viittasi uuniin päin, missä kahvipannu kiehui. Liena noudatti heti viittausta. Matami istuutui hakkuutukille höyryävä kupponen kädessään; hän hörppi juomaa pitkin siemauksin ja</p></div> </div>