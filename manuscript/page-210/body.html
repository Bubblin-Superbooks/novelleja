<div class="leaf flex"><div class="inner justify"><p class="no-indent  ">kotona! Suuteleppa minua kerran!</p><p>En minä semmoista! Pidä se sitten itse!</p><p>Siihen en minä suostu! — Ja ennenkuin toinen kerkisi estää, hypähti Mizi hänen luokseen, kietoi kätensä hänen kaulaansa ja suuteli häntä korvalle ja poskelle. Sitten hän nauroi, sysäsi lippaan hänen kainaloonsa ja hänet itse ovesta ulos kuiskaten: nyt isä on herännyt — tule pian taas meille!</p><p>Alois tuli kotiin lahjoineen, päässä joukko sekavia ajatuksia. Laatikon hän pani vanhan kaapin päälle eteiseen. Matalassa huoneessa, jossa räätälinpöytä vielä oli vanhalla paikallaan, istui äiti nurkassa tuijottaen kummallisesti eteensä, niinkuin hänen tavakseen oli viime aikoina tullut.</p><p>Missä sinä olet käynyt, Alois? tiedusti hän.</p><p>Nuorukainen ei tahtonut valehdella, vaan vastasi empimättä, lyhyesti:</p><p>Pappa Filaferin luona! —</p></div> </div>