<div class="leaf flex"><div class="inner justify"><p>Oliko lumessa jälkiä, paitsi hänen omiaan?</p><p>Olihan niitä! sanoi muuan miehistä verkalleen.</p><p>Tunsitteko, kenen? —</p><p>Miehet katsahtivat toisiinsa eivätkä vastanneet.</p><p>Ei tarvitsekaan. Minä tiedän, kuka se oli! sanoi nuorukainen ja katseli sivulta ruumista, samalla kun hänen huulensa liikkuivat, ikäänkuin ne olisivat vainajalle jotakin kuiskanneet. Ja äiti kumartui ruumiin ylitse kädet yhteen puristettuina, ja hänen kuumat kyyneleensä putoilivat kangistuneille kasvoille, joiden piirteissä ei enää näkynyt jälkeäkään iloisen Seppelin kevytmielisyydestä.</p><p>Sitten sanoi muuan miehistä hiljaa:</p><p class=" stretch-last-line ">Jaha, kyllä minäkin tiedän, kuka se oli. Ja kun eilen aamulla tapasimme Seppelin vähää ennen, kuin usva alkoi hälvetä, ei hän ollut oikein reilassa; hän höpisi jotakin sinnepäin, että oli muka saanut varotuksen — tai jonkin aavistuksen — tai muuta semmoista. Mutta</p></div> </div>