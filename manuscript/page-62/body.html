<div class="leaf flex"><div class="inner justify"><p>Mitä sanoa?</p><p>Että hän on mennyttä miestä, että matami on hänet päästänyt. Ja sitten — sitten hän kuolee aivan rauhallisesti!</p><p>Antti katsoi maahan eteensä ja sitten sivulle.</p><p>Kaiketikin se on parasta, mitä hänelle voi tapahtua!</p><p>Niin, eikö olekin? sanoi Liena.</p><p>Yhdessä he astuivat portaita ylös. Antti jäljessä kynttilää pidellen,
Liena edellä, mukanaan paita, rasia ja ruukullinen vettä.
Siellä Iivar makasi. Kynttilä häikäisi hänen silmiään, joissa jo oli lasimainen katse. Uupuneen ja masentuneen näköisenä hän ne sulki.</p><p>Iivar! sanoi Liena ojentaen hänelle paitaa.</p><p>Mikä nyt on? kuiskasi hän. Joko te aiotte minut pukea? Ettekö voi odottaa…?</p><p>He vaihtoivat paitaa hänen päälleen kuin lapselle. Vastoin tavallisuutta hän ei valittanut.</p><p class=" stretch-last-line ">Nyt kai pian olen valmis; ettekö usko? Ah, sepä tekee</p></div> </div>