<div class="leaf flex"><div class="inner justify"><p class="no-indent  ">kulmakarvojaan — nolostuneena, äkeissään, ihan ymmällä — ja pyöritteli yhä sormusta sormessaan. Sitten tyttö laski kyynärpäänsä pöytään ja pani kädet silmilleen; ja nähdessään hänen itkevän Alois joutui aivan oudolle mielelle ja tahtoi livistää ovesta ulos. Mutta ripeästi tyttö nosti päänsä — ja nauroi:</p><p>Etkös ymmärrä, että minä tahdon leikkiä kanssasi? —</p><p>Ei näin suuresta ole leikkimään, vastasi nuorukainen hyvin vakavasti.
Ja äiti odottaa minua kotona! —
Vieläkö hän kovasti suree? kysyi tyttö.</p><p>Vielä — luullakseni. Hän ei enää liiku missään. Hän sanoo, että joku häntä pelottaa! —</p><p>Kukahan se lienee? —</p><p>Noo — voisihan se olla vaikka…</p><p>Rauta-Bartl?</p><p>Kenties!</p><p class=" stretch-last-line ">Hän lausui tämän "kenties" hyvin hiljaa. Ja lisäsi:</p></div> </div>