<div class="leaf flex"><div class="inner justify"><p>Annappas sille hiukan kahvitilkkaasi, Liina!</p><p>Poika itki; Liina katsahti ihan itkemäisillään Nuuttiin, minuun ja pienokaiseen.</p><p>Nyt on minun vuoroni antaa joululahjani! sanoi Tilda. Ja hän avasi kaikki liivinnapit, pani oman tyttönsä toiselle valkoiselle pullealle pallonpuoliskolle ja otti Liisalta pojan ja pani hänet kuin kissanpoikasen toiselle valkoiselle, pullealle pallonpuoliskolleen.</p><p>Mutta hän nojasi hiukan taaksepäin, samalla kun Liina istui aivan sanatonna ja käsillään peitti niukkaa ravintolähdettänsä.</p><p>Ja Tilda hymyili itseksensä sitä hymyä, joka on itsetiedottomille, hyville ja väkeville ominaista. Ja hän lausui merkillisen ajatuksen, jota en unohda:</p><p>Täällä on joulu-ehtoollista köyhäin lapsille!</p><p class=" stretch-last-line ">Ajattelin kotiin jääneitä pienokaisiani. Tällä hetkellä he arvatenkin hyppelivät suuren, kauniin kuusen ympärillä, avarassa, korkeassa salissa, jossa oli tauluja,</p></div> </div>