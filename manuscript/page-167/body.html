<div class="leaf flex"><div class="inner justify"><p class="no-indent  ">nautinnon maa. Täällä on syntynyt muutamia renessanssin suuria neroja. Vain muutaman penikulman päässä — eräässä näitä laaksoja, missä eristetty ja uhmaileva yhtyy rehevään ja vienoon — Pieve di Cadoressa näki Tizian Vecellio päivän valon.</p><p>Tizian, tämä suuri väriniekka, värien loihtija, joka eli satavuotiaaksi — joka rakasti juhlia ja viiniä ja kauniita vartaloita — joka oli "hyvä" katolilainen, joka on maalannut sekä taivaaseen astumisia ja ylösnousemuksia että myöskin Ledan joutsenineen ja Danaen kultasateilleen — niin, joka on maalannut enemmän jumalaistaruja alttaritauluihinsa kuin kymmenen nykyaikaista professoria osaa uneksiakaan!</p><p>Ergo bibamus! Siis joimme… ja yön hetket vierivät kuin nauhaan pujotetut helmet.</p><p class=" stretch-last-line ">Näin vierivi aika ja maistellaan,
  Ja laulu se käy: poculamus!
  Nyt tyydy sä tuommoiseen latinaan;
  Jos lie vika… ergo bibamus!
  Kyll' ennen taisin myös latinaa,
 </p></div> </div>