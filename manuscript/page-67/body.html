<div class="leaf flex"><div class="inner justify"><p class="no-indent  ">kättä kysäisten: No, nyt kai on hyvä? — taputti Mette-Marin päätä ja tiedusti:</p><p>Minne olette Iivarin panneet?</p><p>Liena viittasi vaieten ylöspäin.</p><p>Hetken kuluttua seppä tuli alas, kourassa viipale syötävää, ja sanoi:</p><p>Kuulkaas, mitähän jos toisimme hänet tänne alas?</p><p>Niin tehtiinkin. Ja pian sen jälkeen kuulivat ne, jotka ylhäällä istuivat syömässä ja juomassa, vasaranlyöntejä keittiöstä.</p><p>Nyt Iivarin kirstua naulataan kiinni! sanoi seppä suu täynnä ruokaa.</p><p>Vanha luotsi risti kätensä olutlasin ympärille ja sanoi:</p><p>Ei olekaan liian aikaista!</p><p class=" stretch-last-line ">Ja kaikki ruualla istujat tunsivat nyt ruokahalunsa kasvavan. Ja siellä ylhäällä syötiin aika hyvin, ja oluttakin tuli juotua, ja toinen toisensa jälkeen tuuppautuivat vastatulleet kalastajat aukosta sisään — luukku oli</p></div> </div>