<div class="leaf flex"><div class="inner justify"><p class="no-indent  ">olevan voidetta. Nämä kapineet hän järjesti syliinsä. Miesten ja Lienan katseet olivat kiintyneet puuhaan kysyvässä ja hiukan kammottavassa äänettömyydessä. Sitten Liena jatkoi:</p><p>Matami Aspegren — on — sanonut — että tohtori — että se on liian kauan ollut Iivarin kimpussa… eikö niin?</p><p>Kuului mutinaa ja raskasten saappaiden siirtelemistä.</p><p>Matami Aspegren nyökäytti.</p><p>Liena jatkoi:</p><p>Nyt matami voi vain — nyt hän ei voi muuta kuin…</p><p>Liena vaikeni ja katsoi matamiin. Mutta tietäjävaimo istui kädet levitettyinä yli taskun sisällyksen ja tuijotti jäykästi eteensä.</p><p>Voiko matami poistaa siltä tuskat? kysyi Erik, miehistä uskaliain.</p><p class=" stretch-last-line ">Matami avasi suunsa kääntämättä silmiään, joiden</p></div> </div>