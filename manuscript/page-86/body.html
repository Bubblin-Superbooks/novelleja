<div class="leaf flex"><div class="inner justify"><p class="no-indent  ">eikä voinut taikka ajatellutkaan pitää häitä.</p><p>Julius oli kekseliäs. Hän neuvoi kääntymään enon, Posti-Johanneksen, puoleen; se oli vanha poikamies, joka oli ollut rahtimiehenä, kuljettanut postilaukkua ja paketteja, kunnes oli ajanut ja juossut kokoon pienen talon ja hieman säästövaroja.</p><p>Posti-Johannes muistutti Münchhausenin mäyräkoiraa, joka oli alkuaan vinttikoira. Jaloista ei ollut enää paljoa jäljellä, eikä luita liha painanut. Hänen pienet, punareunaiset silmänsä säikähtyivät näkymättömiin, kun hän kuuli, mistä oli puhe. Kolmesataa kruunua Anen hautaamiseen! Sehän nyt oli aivan kuin millekin leskikuningattarelle. —</p><p>Ane olisi kruununkin ansainnut! lausui Bisserup mahtavasti.</p><p>Julius kääntyi toisaalle ja pisti käden suuhunsa.</p><p class=" stretch-last-line ">Posti-Johannes vääntelihe ja kiersi hivuttuneita jalkojaan kuin korkkiruuvia soraan; mutta myöntyä</p></div> </div>