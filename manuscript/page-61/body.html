<div class="leaf flex"><div class="inner justify"><p class="no-indent  ">hyvällä tuulella — ja veivät tietäjävaimon pois.</p><p>Hiukan myöhemmin tuli Antti kalasta. Kun hän rannalta tullessaan joutui kulkemaan sikolättien sivutse, näki hän Mette-Marin täydessä touhussa oljenkorsi kädessä. Porsas röhki kaikin voimin. Lapsi nauroi ääneen.</p><p>Päivää, pikku Mette-Mari! — Päivää, Antti! — Kuinkas voidaan? Minusta näytti tuolla selällä olleen Erikin vene täynnä väkeä…?</p><p>Nyt lapsi päästi oljenkorren ja alkoi itkeä.</p><p>Onko… onko Iivar kuollut? kysyi Antti.</p><p>Ei, mutta se vieras vaimo on ollut täällä — ja nyt isän pitää kuolla — ja minä olin ullakolla — ja minua niin pelottaa, että ne tekevät isälle pahaa…</p><p>Ja hän yltyi itkemään yhä kovemmin.</p><p class=" stretch-last-line ">Odotas hiukan täällä ulkona, Mette-Mari! sanoi Antti. Ja päästyään rakennuksen ensimäisen oven kohdalle hän pisti päänsä naapurin ovesta sisälle ja pyysi</p></div> </div>