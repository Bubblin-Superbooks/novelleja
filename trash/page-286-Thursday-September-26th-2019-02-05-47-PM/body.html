<div class="leaf flex"><div class="inner justify"><p class="no-indent  ">pitää saada kristittyyn maahan! —</p><p>Muutamat kaivosmiehet tarttuivat kuokkiinsa ja seurasivat Aloisia Raiblin aution ja hyljätyn kaivoskylän lävitse pienelle kirkkomaalle. Siellä he häthätää kaivoivat haudan; Alois laski arkun sinne, katsahti siihen viimeisen kerran — ja sitten vuorilta vierinyt sora peitti sekä syntiinlankeemuksen että pienten lasten siunaamisen. Alois ja miehet polvistuivat haudalle hatut ristiin pannuissa käsissä; — lukivat lyhyen rukouksen, samalla kun yhteislaukausten kaiku vieri ylitse läheisen järven — ja lapsen haudan. Näytti siltä, kuin täällä valmistettaisiin leposija sotilaalle.</p><p>Sitten miehet nousivat ja huusivat: Nyt mennään, Alois!</p><p>Minä jään tänne! oli hänen vastauksensa.</p><p>Sinä olet hullu! Tahdotko joutua ammuttavaksi? —</p><p>Aion jäädä tänne ja tapella; — aion ampua tai itse kaatua. Minusta on kaikki yhdentekevää!…</p></div> </div>