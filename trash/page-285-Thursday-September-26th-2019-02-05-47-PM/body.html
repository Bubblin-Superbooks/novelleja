<div class="leaf flex"><div class="inner justify"><p class="no-indent  ">rajarykmentistä. Mutta kolme komppaniaa Straszoldon rykmentistä on marssinut Racolanan laaksoon. Ranskalaisten sanotaan viime yönä kulkeneen vuorten poikki vallatakseen Predilin ja Tarvisin takaapäin. Etkö kuule, kuinka Racolanan laaksossa ammutaan? Lähde kiireesti tiehesi!…</p><p>Vihollinen — ranskalaiset — sota! Aloisin silmissä rupesi pyörimään. Vai oli täällä laaksossa jo päästy näin pitkälle? Aiottiinko taas — neljättä kertaa — ruveta tappelemaan? Eikö maailma siis koskaan lakkaa sotimasta? Eikö voisi jättää yksityisen ihmisen asiaksi laskea intohimonsa keskenään tappelemaan? Onhan kullakin kylliksi vihollisia omassa itsessään!</p><p>Hän laski lapsen arkun maahan ja katseli ympärilleen synkkänä ja hämillään.</p><p>Eikö kukaan tahdo minua auttaa hautauksessa? —</p><p>Onko se sinun lapsesi, Alois? —</p><p class=" stretch-last-line ">Se on minun poikani — minun poikani! Hänet</p></div> </div>